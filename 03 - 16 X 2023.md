# Podstawowe kategorie makroekonomiczne
## Rynek produktów finalnych w gospodarce
### Strona popytowa
- wielkość popytu globalnego (**AD(t)**) - jest to suma produktów finalnych nabytych w danej gospodarce (spośród produktów które ta gospodarka wytworzyła) w okresie *t* przez podmioty krajowe i zagraniczne przy danym przeciętnym poziomie cen (PPC)
- produkty finalne - wszystkie produkty konsumpcyjne oraz produkty inwestycyjne o charakterze trwałym
- produkty pośrednie - produkty inwestycyjne o charakterze obrotowym; nie zaliczamy do AD, oraz do wielkości produkcji krajowej, gdybyśmy zaliczali, popełnialibyśmy tzw. "błąd podwójnego liczenia"
- jeżeli wielkość popytu globalnego wyrazimy w pieniądzu przy pomocy cen rynkowych to otrzymamy wydatki globalne na produkty danej gospodarki w okresie t
- formuła na liczenie - $AD(t) = C(t) + I(t) + G(t) + Ex(t) - Im(t)$:
	- C(t) - **konsumpcja prywatna, wielkość popytu konsumpcyjnego, wydatki konsumpcyjne** - produkty finalne nabyte przez krajowe gospodarstwa domowe
	- I(t) - **inwestycje, wielkość popytu inwestycyjnego, wydatki inwestycyjne** - produkty finalne nabyte przez krajowe przedsiębiorstwa; zaliczmy jedynie produkty inwestycyjne o charakterze trwałym
	- G(t) - **konsumpcja publiczna, wielkość popytu ze strony państwa, wydatki państwa na zakup produktów** - produkty finalne nabyte przez państwo
		- T(t) - wydatki transferowe, transfer; **nie zaliczamy do AD i wielkości produkcji krajowej**; np. zasiłki, dotacje i subwencje dla przedsiębiorstw, renty i emerytury z państwowego systemu emerytalnego, koszty obsługi długu publicznego
	- Ex(t) - **eksport, wielkość popytu zagranicznego** - produkty finalne nabyte przez zagranicę, ale wytworzone w danej gospodarce
	- Im(t) - **import** - produkty finalne nabyte przez podmioty krajowe, ale wytworzone za granicą
- $C(t) + I(t) + G(t)$ - **wielkość popytu krajowego** - produkty finalne nabyte przez wszystkie podmioty krajowe
- $Ex(t) - Im(t)$ - **eksport netto, saldo bilansu handlu zagranicznego**; pokazuje czy dana gospodarka jest nabywcą czy sprzedawcą na międzynarodowym rynku produktów
- **popyt globalny** (krzywa popytu globalnego, AD*) - funkcja, która przedstawia zależność między AD, a PPC; pokazuje jak będzie się zmieniała wielkość popytu globalnego, w zależności od przeciętnego poziomu cen
- kształt krzywej AD wynika z:
	- efektu dochodowego - gdy rośnie PPC, maleją dochody realne uczestników gospodarki (maleje ich siła ekonomiczna)
	- efektu stopy procentowej - wraz ze wzrostem PPC, to rosną stopy procentowe banku centralnego oraz banków komercyjnych, zatem rośnie cena kredytów, co prowadzi do zmniejszenia AD